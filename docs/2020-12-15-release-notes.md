---
author: Jola AI-Speaker
authorURL: https://github.com/sviete
author_title: Asystentka
authorImageURL: https://avatars3.githubusercontent.com/u/43966761?s=460&v=4
title: AIS 20/21 - podsumownie i zapowiedzi
tags: [DEV2, PRO, EASY, AI-SPEAKER]
---

<div class="IntroAisBlogMenu" >
AIS DEV2
<div>

![AIS DEV2](/img/en/blog/202012/dev2_icon.png) 

</div>
</div>

<div class="IntroAisBlogMenu" >
AIS PRO
<div>

![AIS PRO](/img/en/blog/202012/pro_icon.png)

</div>
</div>

<div class="IntroAisBlogMenu" >
AIS EASY
<div>

![AIS EASY](/img/en/blog/202012/easy_icon.png)

</div>
</div>

<div class="IntroAisBlogMenu" >
AI-Speaker
<div>

![AIS](/img/en/blog/202012/speaker_icon.png)

</div>
</div>

<!--truncate-->


## AIS 2020

2020 rok  wydaliśmy 17 wersji systemu (18 wydanie w drodze). Uruchomiliśmy forum. Połączyliśmy dokumentację ze stroną projektu. Chyba jako jedni z pierwszych dostrzegliśmy potencjał Zigbee2Mqtt (pewnie dlatego, że jeden z głównych elementów naszej bramki to wbudowany broker MQTT) i to my wprowadziliśmy go do sprzedaży w Polsce. Wytrwale i konsekwentnie dostarczaliśmy na bramki tysiące linijek kodu rozwijając i stabilizując system Asystent domowy :)

2020 to dla nas bardzo udany czas, to rok w którym przekonywaliśmy, że:
- można sterować światłem w domu bez konieczności informowania o każdym włączeniu i wyłączeniu serwisu w chmurze Chińskiego producenta przełącznika (i Asystenta Google w USA), bo działanie lokalne jest szybsze i lepsze,
- nie trzeba mieć serwera w garażu do sterowania automatyzacjami w domu,
- da się zintegrować urządzenia różnych producentów i sprowadzić do wspólnego API
- dostęp do usług/API i możliwość zautomatyzowania, daje ogromne możliwości sterowania i łączenia elementów w całość bez ryzyka uzależnienia się od jednego dostawcy.

Rozmawialiśmy też z producentami, którzy od dziesiątek lat są na rynku i dzisiaj nie mają jeszcze problemów ze sprzedażą, ale powoli czują, że nadchodzi czas gdy zwykłe urządzenie to będzie za mało. Bo klienci stali się bardziej wyrafinowani, mają większe zasoby finansowe i potrzeby, szukają czegoś więcej niż włącznik światła, chcą kompleksowych rozwiązań smart dom. 

Zauważyliśmy też, że część klientów zaczyna dostrzegać, że producent zamkniętego rozwiązanie nie jest w stanie zaspokoić ich potrzeb. Bo nikt w ofercie nie ma wszystkich urządzeń, a to że klimatyzacja działa z aplikacji mobilnej firmy X, oświetlenie firmy Y a ogrzewanie firmy Z... itd. to za mało. Ważne jest aby urządzenia rozumiały standardowe protokoły IoT i integrowały się z innymi urządzeniami, tylko wtedy można sterować urządzeniami z różnych systemów, definiować sceny i zautomatyzować dom.

Rok 2020 był dla nas ogromnym krokiem na drodzę wypracowania kompleksowej oferty dla producentów i końcowego użytkownika. Słuchamy uważnie naszych użytkowników, chętnie podejmujemy też rozmowy z producentami i jesteśmy otwarci na realizowanie projektów. Jednocześnie nie zapominamy o tym co nas wyróżnia, o naszych wartościach - sterowanie lokalne i poszanowanie prywatności.

![](/img/en/blog/202012/ais_slucham_cie.png)

Dziękujemy, że jesteście z nami. Wiemy, że nie wszystko jest proste i nie wszystko działa tak dobrze jak powinno.
Zapewniamy, że robimy co w naszej mocy, żeby rok 2021 był rokiem w którym postaramy się odpowiedzieć na część potrzeb bo **Słuchamy Cię!** Nie mylić z podsłuchujemy Cię ;)



## AIS 2021


### ![](/img/en/blog/202012/dev2_icon.png) AIS DEV2

Wydajemy bramkę DEV2, która ma 2 razy więcej RAM i ROM niż DEV1 no i jest 2 razy mniejsza. Ma też wbudowany tag NFC i jej uruchomienie jest prostsze, odrobiliśmy lekcje i poprawiliśmy sporo rzeczy ;)
Nie jest to jakaś rewolucja w stosunku do DEV1, ale ewolucja i zgodność z prawem Moore’a wymyślonym przez pracownika firmy Intel ;)

Nasz system dojrzewa, wersja 1.0 to już kwestia dni :) 

Ale chcemy mieć zawsze w ofercie wersję DEV, która będzie konkurencją cenową i funkcjonalną dla RPi i innych rozwiązań DIY.

Bardzo szanujemy kreatywnych ludzi którzy potrafią sami rozwiązywać problemy a nie je stwarzać, bo nie sztuką jest udowadnianie, że coś nie działa, że się nie da... to jest nam w stanie udowodnić 5 letnia Asia - jak jej damy dostęp root do bramki ;). Sztuką jest dostarczenie bramki IoT za 200zł, którą da się sterować całym mieszkaniem czy biurem.
My udowodniliśmy, że to możliwe. Sami sterujemy oświetleniem, roletami i ogrzewaniem w naszym biurze za pomocą naszej bramki DEV. Dodatkowo bramka odtwarza audio i wykonuje dziesiątki automatyzacji. Nie mamy najmniejszej potrzeby żeby tą bramkę zastępować czymś innym - jesteśmy dumni z tego rozwiązania :)

DEV2 to parametry porównywalne (w sumie trochę nawet lepsze) z Fibaro HC3, przy 10 krotnie mniejszej cenie.

![DEV2](/img/en/blog/202012/ais_dev2_device_nameplate.png)

Na bramce DEV dostarczamy największą na świecie platformę do automatyki domowej Home Assistant, broker MQTT, aplikację Zigbee2Mqtt, lokalny TTS, piękny nowoczesny i konfigurowalny interfejs użytkownika, wbudowany odtwarzacz audio wraz z biblioteką audio, i oczywiście Asystenta głosowego.Do tego dodajemy darmowy zdalny dostęp, aplikację mobilną oraz na zegarek i wbudowane łatwo konfigurowalne integracje AIS.
To wszystko w cenie w jakiej inni oferują przełącznik... ;)

AIS DEV to bramka IoT o ogromnych możliwościach i najbardziej przystępnej cenie na rynku. To jest dobry, bezkonkurencyjny produkt w segmencie DIY i tak już zawsze będzie z naszymi bramkami AIS DEV!


### ![](/img/en/blog/202012/pro_icon.png) AIS PRO

Część naszych użytkowników to zaawansowani technicznie pasjonaci automatyki, którzy niemal codziennie coś integrują. Otrzymujemy też maile od użytkowników którzy chętnie skorzystaliby z naszego rozwiązania ale chcieliby żeby na urządzeniu “działało wszystko”. Wszystko czyli: baza danych, rejestracja wideo z kamer, setki urządzeń w kilkupiętrowym domu. To wszystko podłączone po zigbee, wifi, knx itd..
Takie złożone systemy automatyki kosztują kilkadziesiąt tysięcy złotych i uczciwie musieliśmy przyznać, że nie mamy rozwiązania dedykowanego do tak zaawansowanych zastosowań. Użytkownicy takich systemów mogą używać kilka bramek (po jednej na piętro) lub są skazani na mini serwer w garażu i 50 zł rachunku za prąd który ten serwer zużywa.

Rozumiemy potrzebę mienia wszystkiego ;) Dla pasjonatów automatyki domowej którym nie chodzi tylko o to żeby sterować światłem, ogrzewaniem i bramą zakup mocnej bramki z ogromną ilością zasobów sprzętowych jest naturalnym wyborem.

Dlatego w 2021 chcemy zaproponować alternatywę dla mini serwerów z procesorami Intel. Będzie to bramka AIS PRO, z najbardziej wydajnym 6 rdzeniowym procesorem ARM dostępnym na rynku. Bramka która będzie miała tak mocne parametry, że cały system uruchomi się w kilka sekund a jednocześnie będzie miała pasywne chłodzenie i zużywał 1/10 energii którą zużywa procesor Intel. Bramka AIS PRO to coś więcej niż IoT & Audio. To prawdziwy multimedialny kombajn dla tych co chcą mieć wszystko! :)

![](/img/en/blog/202012/ais_arm.jpeg)

Z produktem tym chcemy trafić do dystrybutorów / instalatorów automatyki, chcemy żeby na tym produkcie nasi partnerzy zarabiali i mogli oferować go końcowym klientom. Oczywiście super wydajne podzespoły i marże dystrybutorów spowodują, że to nie będzie tani produkt, taki jak nasza bramka DEV.
**Zapewniamy, że będzie to bardzo dobra funkcjonalna i cenowa alternatywa dla mini serwerów PC.**


### ![](/img/en/blog/202012/easy_icon.png) AIS EASY

Zdajemy sobie sprawę, że miarą sukcesu w dzisiejszym świecie nie jest najbardziej zaawansowane rozwiązania ale najprostsze :)

Proste i tanie produkty realizujące konkretną potrzebę to coś co zawsze dobrze radzi sobie na rynku - chcemy też dostarczyć łatwe w użyciu produkty... bo skoro sprzedajemy bramkę z asystentem głosowym to chyba potrafimy też dostarczyć sterowanie rolet czy przełącznik świateł :)

<div class="AisCenterImg">
<img src="/img/en/blog/202012/ais_easy.jpg" alt="AIS Easy" width="200"/>
</div>

Wprowadzimy do oferty produkty które tak jak nasze inteligentne gniazdko, realizują podstawowe rzeczy w prosty sposób. 
Od takich produktów, typu sterowanie bramy smartfonem, czy sterowanie światłem albo roletami, zwykle zaczyna się przygodę z automatyką domową. 

#### Chcemy, żeby próg wejścia w świat automatyki domowej był w 2021 niższy, dla wszystkich!




### ![](/img/en/blog/202012/speaker_icon.png) AI-Speaker

Inteligentny głośnik, to zdecydowanie najbardziej ambitny produkt jak robimy. Połączenie bramki IoT & audio, mikrofonu, w obudowie ze wzmacniaczem i głośnikiem tak żeby otrzymać aktywny inteligentny głośnik sterujący automatyką i ładnie odtwarzający audio... niestety nie jest takie proste jak się może wydawać.

Jeżeli nie wierzycie to spróbujcie zaprojektować i zamówić wykonanie jednego elementu obudowy z aluminium, albo wytrenować wake word czy dobrać pełnozakresowy głośnik który ma odpowiednie parametry i gra tak, że jesteście z tego zadowoleni. 

Z głośnikiem jest tak, że jesteśmy bliżej niż dalej :) Każda aktualizacja systemu i bramki DEV przybliża nas powoli do celu.

Mamy nadzieję, że uda nam się zaoferować ten produkt w 2021 roku. 

Na szczęście mamy ten komfort, że nie gonią nas terminy, dotacje, inwestorzy czy inne zobowiązania. Dlatego możemy spokojnie zadeklarować, że "zrobimy co w naszej mocy i wydamy jak tylko będzie gotowy" :)


## Życzymy Wszystkim mienia i spełniania marzeń w 2021!


----

##### AI-Speaker 12/2020
